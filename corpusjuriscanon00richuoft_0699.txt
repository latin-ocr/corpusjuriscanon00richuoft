1305

columnae, prae ceteris Apostolis peculiari quadam prae-
rogativa in ipso salvatore fidei virtute praecellunt, quorum
uni, scilicet Apostolorum principi, sicut bono dispensatori
claves regni coelorum commisit, alteri, tanquam idoneo
doctori, magisterium ecclesiasticae eruditionis iniunxit,) in
speciali veneratione haberi debeant, et debita honorificentia
venerari, pro ipsorum memoria recolenda crebrius, et re-
verentia a cunctis Christi fidelibus eis devotius adhibenda,
ipsorumque patrocinio favorabilius assequendo, inconsum-
ptibilem thesaurum huiusmodi pro excitanda et remuneranda
devotione fidelium voluit aperire, decernens de fratrum suo-
rum consilio, ut omnes, qui in anno a Nativitate Domini
MCCC. et quolibet anno centesimo extunc secuturo ad dicto-
rum Apostolorum basilicas de Urbe accederent reverenter,
ipsasque, si Romani, ad minus XXX„ si vero peregrini aut
forenses fuerint, quindecim diebus continuis vel interpolatis,
saltem semel in die, dum tamen vere poenitentes et confessi
exsisterent, personaliter visitarent, suorum omnium obtine-
rent plenissimam veniam peccatorum. Nos autem, atten-
dentes, quod annus quinquagesimus in lege Mosaica³‚ (quarn
non venit Dominus solvere, sed spiritualiter adimplere,)
iubilaeus remissionis et gaudii, sacerque dierum numerus,
quo lege fit remissio, censebatur, quodque ipse quinqua-
genarius numerus in testamentis, veteri quidem ex legis
datione, novo ex visibili Spiritus sancti in discipulos mis-
sione, per quem datur peccatorum remissio, singulariter
honoratur,quodque huic plura et grandia divinarum adaptan-
tur mysteria scripturarum, et clamorem peculiaris populi
nostri Romani, videlicet hoc humiliter supplicantis, ac nos
ad instar Moysi et Aaron per proprios et solennes nuncios
ad hoc destinatos specialiter orantis pro toto Christiano
populo, et dicentis: „Domine, aperi eis thesaurum tuum,
fontem aquae vivae, desiderantes benignius exaudire, non
quidem ut sicut illius Israelitici populi indurati cesset mur-
muratio, sed ut istius praedilecti populi et cunctorum fide-
lium augeatur devotio, fides splendeat, spes vigeat, caritas
vehementius incalescat, volentesque quam plurimos huius-
modi indulgentiae fore participes, quum pauci multorum re-
spectu propter vitae hominum brevitatem valeant ad annum
centesimum pervenire, de fratrum nostrorum consilio prae—
dictam concessionem indulgentiae ex supra scriptis et aliis
iustis causis ad annum quinquagesimum duximus reducen-
dam, statuentes de fratrum consilio praedictorum et aposto-
licae plenitudine potestatis, ut universi fideles, quivere
poenitentes et confessi in anno a Nativitate eiusdem MCCCL.
proxime futuro, et deinceps perpetuis futuris temporibus de
quinquaginta in quinquaginta annis praedictas eorundem
Petri et Pauli Apostolorum basilicas et Lateranensem eccle-
siam, (quam inclitae recordationis Constantinus, postquam
per beatum Silvestrum, sicut per eosdem Apostolos Deo
revelante cognovit, renatus fonte baptismatis fuerat, et a
contagio leprae mundatus, in honorem Salvatoris constru-
xisse, quamque idem beatus Silvester novo sanctificationis
et chrismationis genere dedicasse legitur, et in cuius eccle-
siae parietibus praefati Salvatoris imago depicta primurn
toti populo Romano visibiliter apparuit, devotius veneranda,
quam ex his et aliis certis et rationabilibus causis, ut ipsa
ecclesia pariter indulgentiae praedictae privilegio decoretur,
et devotus ab eodem Salvatore, qui in praefatis Apostolis
mirabilis praedicatur, eorum meritis et precibus indulgentiae
mereatur percipere largitatem, in hoc censuimus veneran-
dam‚) causa devotionis modo praedicto visitaverint, plenis-
simam omnium peccatorum suorum veniam consequantur,
ita videlicet, ut, quicunque voluerint indulgentiam huiusmodi
assequi, se Romani, ad minus XXX„ si vero peregrini aut
forenses, modo simili XV. diebus ad praedictas basilicas et
ecclesiam accedere tencantur, adiicientes, ut ii etiam, qui
pro ea consequenda ad easdem basilicas et ecclesiam acce-
dent, post iter arreptum impediti legitime, quo minus ad
Urbem illo anno valeant pervenire, aut in via, vel, dierum
praetaxato numero non complete, in dicta Urbe decesserint,
vere poenitentes (ut praemittitur) et confessi, eandem in-
dulgentiam consequantur. Omnes nihilominus et singulas
indulgentias, per nos vel praedecessores nostros Romanos
Pontifices tam praenominatis, quam aliis basilicis et ecclesiis
de dicta Urbe concessaS, ratas et gratas habentes, ipsas
auctoritate apostolica confirmamus et approbamus, ac etiam
innovamus et praesentis scripti patrocinio communimus.

Tit. IX. Cap. n. S) chit. XXV.

EXTRAVAG. COMMUN. LIB. V. TIT. lx. DE POENITENTIIS etc. c. 2. 3.

 

 

Ι

1306

Nulli ergo omnino hominum liceat hanc paginam nostrae
reductionis, constitutionis etc. Si quis autem hoc attentare
praesumpserit, indignationem omnipotentis Dei et dictorum
Petri et Pauli Apostolorum sese noverit incursurum. Datum
Avinion. Vl. Kalend. Februar. Pont. nostri Ao. 1. Quocirca
fraternitati vestrae per apostolica scripta mandamus, qua-
tenus singuli vcstrum in singulis vestris civitatibus et dioe-
cesibus praedictas nostras literas subditis vobis clero et
populo publicetis, et intelligibiliter exponatis, ut adnuente
Domino ad promerendam huiusmodi indulgentiam se dispo-
nant. Ceterum‚ quia praesentes literae nequirent forsitan
propter viarum discrimina vel alia legitima impedimenta
singulis vestrum commode praesentari: volumus, quod per
te, frater archiepiscope, dictarum literarum transsumptum
manu publica scriptum tuoque munitum sigillo vobis, fratres
suffraganei, transmittatur, cui velut originalibus literis ad-
hiberi volumus plenam fidem. Datum etc. [1343]

CAP. 111.

Constitutio, casus Papae reservatos comprehendens, certis ex causis hie
ponitur; a quibus nullus potest absolvere sine speciali licentia sedis
aposto icae.

Paulus Venetus Papa ΙΙ.

Etsi dominici gregis saluti semper intenti singulis cum
humilitate poscentibus ea benigne concedere studeamus,
per quae (peccatorum mole deposita) salus ipsa succedat,
et ab hostis humani generis servitute ereptas animas lucri-
faciamus Altissimo, qui nobis eas sua bonitate commisit: id
tamen propensiori studio praecavendum esse censemuS, nel
cuiusvis indulgentiae, remissionis vel facultatis obtentu
Christi fideles procliviores ad illicita in posterum commit-
tenda reddantur, aut veniae facilitas eis peccandi tribuat
incentivum. Hac itaque consideratione habita olim emanavit
a nobis constitutio tenoris subsequentis, videlicet: „Sanctis-
simus in Christo pater et dominus noster, dominus Paulus,
divina providentia Papa secundus, qui pridem super plena·
riis remissionibus, quae semel in vita, et semel in mortis
articulo conceduntur, formam et normam instituit, ne pas-
sim sine exceptione quorumcunque criminum procliviores
redderentur homines ad peccandum, per regulam in can-
cellaria apostolica publicatam statuit et ordinavit, quod in
quibuscunque concessionibus et facultatibus absolvendi
casus infra scripti, tanquam speciales sedi apostolicae re-
servati, semper intelligerentur excepti, videlicet offensae
ecclesiasticae libertatis, violationis interdicti ab eadem sede
impositi, criminum haeresis, conspirationis in personam aut
statum2 Romani Pontificis, seu cuiusvis offensae, inobedien-
tiae seu rebellionis eiusdem Pontificis vel sedis apostolicae,
presbytericidii, offensae personalis in episcopum seu alium
praelatum, invasionis, depraedationis, occupationis aut de-
vastationis terrarum Romanae ecclesiae mediate vel imme-
diate subiectarum, ac etiam invasionis Romipetarum‚ seu
quorumcunque aliorum ad Romanam curiam venientium,
prohibitionis devolutionis causarum ad dictam curiam, dela-
tionis armorum et aliorum prohibitorum ad partes infide-
lium,impositionis novorum onerum realium vel personalium,
ecclesiis vel ecclesiasticis personis, simoniae super ordini—
bus vel beneficiis assequendis in eadem curia vel extra
contractae, et generaliter in casibus, contentis in bulla, quae
consuevit in die coenae Domini per praedecessores suos
Romanos Pontifices publicari, considerans, quod plerum ue
contingit suam sanctitatem huiusmodi facultates et con es-
sionalia tam praesentibus quarn absentibus etiam oraculo
vivae vocis concedere, (ne praetextu concessionis huiusmodi
vel poenitentes vel confessores in supra scriptis casibus
fallantur et fallant) statuit et decrevit, suae intentionis fuisse
et esse, per quascunque concessiones et facultates, per
suam sanctitatem tam scripto quam verbo factas et in poste-
rum faciendas, nemini licere irretitos dictis casibus absol-
vere sine speciali suae sanctitatis licentia, quin immo con-
cessiones et indulta praedicta quoad casus exceptos huius-
modi nulli penitus suffragari.“ Ut autem ipsa constitutio,
(quae dudum, scilicet quinto Kalendas Aprilis anni ab in-
carnatione Domini nostri lesu Christi millesimi quadringen-
tesimi sexagesimi sexti, Pontificatus nostri anno secundo
publicata fuit‚) eisdem Christi fidelibus plenius innotescat,
nullusque illius ignorantiam praetendere valeat in futurum:
praesentibus inseri fecimus, ut ad maiorem omnium per-

Cap. 111. 1) nee: Ed. Rom. oper. mend. 2) statutum: n'b.

