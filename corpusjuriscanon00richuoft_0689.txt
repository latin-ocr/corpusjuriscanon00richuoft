1285

admitte, ut, destructis adversitatibus et erroribus universis,
secura tibi serviat libertate. Per Dominum nostrum.“

„Hostium nostrorum quaesumus, Domine, elide super-
biam; eorum contumaciam dexterae tuae virtute prosterne.
Per Christum Dominum nostrum. Amen.“

Benedicat celebrans consequenter.

Nos autem, Christifideles ad exsequendum supra dicta
promptius donis volentes spiritualibus animare, omnibus
vere poenitentibus et confessis, tam his celebrantibus, quam
ipsis assistentibus observantibus supra dicta, quam aliis
preces tunc devotas Deo fundentibus, pro praemissis diebus
et missis singulis, quibus haec fecerint, XX. dies, de omni-
potentis Dei misericordia et beatorum Petri et Pauli Aposto-
lorum eius auctoritate confisi, de iniunctis sibi poenitentiis
relaxamus. Nulli ergo etc. Datum XII. Kal. Iulii, Pont.
nostri Ao. XII. [1328.]

TITULUS XII.

DE RELIQUIIS ET VENERATIONE
SANCTORUM.

CAP. 1.

Qui conceptionem immaculatae virginis devote celebrabunt, in eodem festo
et eius octavis officio intererunt, tales tribuuntur indulgentiae, quales
consequuntur Christi fideles in corporis Christi solennitate.

Sixtus IV.

Quum praeexcelsa meritorum insignia, quibus regina
coelorum, virgo Dei genitrix gloriosa, sedibus praelata
aethereis, sideribus quasi stella matutina praerutilat1, de-
votae considerationis indagine perscrutamur, ct intra pecto-
ris arcana revolvimus, quod ipsa, utpote via misericordiae,
mater gratiae et pietatis, amica humani generis consolatrix,
pro salute fidelium, qui delictorum onere gravantur, sedula
oratrix, et pervigil ad regem, quem genuit, intercedit:
dignum, quin potius debitum reputamus, universos Christi
fideles, ut omnipotenti Deo, (cuius providentia eiusdem
virginis humilitatem ab aeterno respiciens, pro reconcilianda
suo auctori humana natura lapsu primi hominis aeternae
morti obnoxia, eam sui unigeniti habitaculum sancti Spiritus
praeparatione constituit, ex qua carnem nostrae mortalitatis
pro redemptione populi sui assumeret, et immaculata virgo
nihilominus post partum remaneret,) de ipsius immaculatae
virginis mira conceptione gratias et laudes referant, et in-
stituta propterea in Dei ecclesia missas et alia divina officia
dicant, et illis intersint, indulgentiis et peccatorum remissio-
nibus invitare, ut exinde fiant eiusdem virginis meritis et
intercessione divinae gratiae aptiores. Hac igitur considera-
tione inducti, eiusdem omnipotentis Dei ac beatorum Petri
et Pauli Apostolorum eius auctoritate confisi, auctoritate
apostolica hac in perpetuum valitura constitutione statuimus
et ordinamus, quod omnes et singuli Christifideles utriusque
sexus, qui missam et officium conceptionis eiusdem Virginis
gloriosae iuxta piam, devotam et laudabilem ordinationem
dilecti filii magistri Leonardi de Nogarolis clerici Veronensis,
notarii nostri, et, quae desuper a nobis emanavit, missae et
officii huiusmodi institutionem in die festivitatis conceptionis
eiusdem Virginis Mariae et per octavas eius devote celebra-
verint et dixerint, aut illis horis canonicis interfuerint, quoties
id fecerint, eandem prorsus indulgentiam et peccatorum re-
missionem consequantur, quam iuxta felicis recordationis
Urbani IV. in concilio Viennensi approbatae2‚ ac Martini V.
et aliorum Romanorum Pontificum praedecessorum nostro-
rum constitutiones consequuntur illi, qui missam et horas
canonicas in festo corporis et sanguinis Domini nostri Iesu
Christi a primis vesperis et per illius octavas iuxta Romanae
ecclesiae constitutionem celebrant, dicunt, aut missae officio
et horis huiusmodi intersunt, praesentibus perpetuis tempo-
ribus valituris. Datum Romae apud sanctum Petrum, anno
incarnat. domin. MCCCCLXXVI. III. Kal. Martii, Pont. nostri

Ao. VI.

C A P. 11.

Excommnnicationom ipso sacto incurrunt praedicatores, asserentes, divam

Virginem in peccato mortali fuisso conceptam. qui etiam dieunt, quod

festum conceptionis eius celebrantes graviter peccaut. Et vult, praesentem
constitutionem In Iocis populosis publicari.

Idem in eadem materia.

Grave nimis gerimus et molestum, quum sinistra nobis
de quibusdam ecclesiasticis personis reseruntur; sed in eo-

Tit. xn. Cap. 1. 1) praerutilans: Ed. Rom. opcr. mmd-

EXTRAVAG. COMMUN. LIB. 111. T1T. XII. DE RELIQUHS ET VENERAT. etc. c. 1. 2.

 

 

1286

rum, qui ad evangelizandum verbum Dei sunt deputati, ex-
cessibus praedicando commissis eo gravius provocamur,
quo illi periculosius remanent incorrecti, quum facile deleri
ne( ueant, qui multorum cordibus sic publice praedicando
‹Ii ‘usius et damnabilius imprimuntur errores. Sane quum
S. Romana ecclesia de intemeratae semperque virginis
Mariae conceptione publice festum solenniter celebret, et
speciale ac proprium super hoc officium ordinaverit: non-
nulli, ut accepimus, diversorum ordinum raedicatores in
suis sermonibus ad populum publice per iversas civitates
et terras affirmare hactenus non erubuerunt, et quotidie
praedicare non cessant, omnes illos, qui tenent aut asserunt,
eandem gloriosam et immaculatam Dei genitricem absque
originalis peccati macula fuisse conceptam, mortaliter pec-
care, vel esse haereticoe, eiusdem immaculatae conceptionis
officium celebrantes, audientesque sermones illorum, qui
eam sine huiusmodi macula conceptam esse affirmant, pec-
care graviter. Sed et praefatis praedicationibus non con-
tenti, confectos super his suis assertionibus libros in publi-
cum ediderunt, ex quorum assertionibus et praedicationibus
non levia scandala in mentibus fidelium exorta sunt, et
maiora merito exoriri formidantur indies. Nos igitur huius-
modi temerariis ausibus, ac perversis assertionibus ac scan-
dalosis, quae exinde in Dei ecclesia exoriri possunt, (quan-
tum nobis ex alto conceditur‚) obviare volentes, motu
proprio, non ad alicuius nobis super hoc oblatae petitionis
instantiam, sed de nostra mera deliberatione et certa scientia
huiusmodi assertiones praedicatorum eorundem, et aliorum
quorumlibet, qui affirmare praesumerent, eos, qui crederent
aut tenerent, eandem Dei genitricem ab originalis peccati
macula in sua conceptione praeservatam fuisse, propterea
alicuius haeresis labe pollutos fore, vel mortaliter peccare,
aut huiusmodi officium conceptionis celebrantes, seu huius-
modi sermones audientes alicuius peccati reatum incurrere,
utpote falsas et erroneas, et a veritate penitus alienas, edi-
tosque desuper libros praedictos, id continentes, quoad hoc
auctoritate apostolica tenore praesentium reprobamus et
damnamus, ac motu, scientia et auctoritate praedictis statui-
mus et ordinamus, quod praedicatores verbi Dei et quicun-
que alii, cuiuscunque status, gradus, aut ordinis ac condi-
tionis fuerint, qui de cetero ausu temerario praesumpserint
in eorum sermonibus ad populum seu alias quomodolibet
affirmare, huiusmodi sic per nos improbatas et damnatas
assertiones veras esse, aut dictos libros pro veris legere,
tenere vel habere, postquam de praesentibus scientiam
habuerint, excommunicationis sententiam eo ipso incurrant,
a qua ab alio, quam a Romano Pontifice, (nisi in mortis arti-
culo,) nequeant absolutionis beneficium obtinere; item motu,
scientia et auctoritate similibus simili poenae ac censurae
subiicientes eos, qui ausi fuerint asserere, contrariam opinio-
nem tenentes, videlicet gloriosam Virginem Mariam cum
originali peccato fuisse conceptam, haeresis crimen vel pec-
catum incurrere mortale, quum nondum sit a Romana ec-
clesia et apostolica sede decisum, non obstantibus constitu-
tionibus et ordinationibus apostolicis contrariis quibuscun-
que, quibus communiter vel divisim a sede apostolica in-
dultum exsistat, quod interdici, suspendi vel excommunicari
non possint per literas apostolicas, non facientes plenam ac
expressam, ac de verbo ad verbum de indulto huiusmodi
mentionem. Et ne de praemissis aliquando valcant igno-
rantiam allegare: volumus, quod locorum ordinarii requisiti
praesentes literas in ecclesiis, consistentibus in eorum civi-
tatibus, et suarum dioecesum, et locis insignibus, dum maior
ibi multitudo populi ad divina convenerit, sermonibus ad
populum mandent et saciant publicari. Praeterea, quia
difficile foret praesentes literas ad singula loca, in quibus
expediens fuerit, deferre: etiam volumus et dicta auctoritate
decernimus, quod earundem literarum transsumpto manu
publici notarii confecto et authentico alicuius praelati eccle-
siastici sigillo munito ubique stetur, prout staretur eisdem
originalibus literis, si forent exhibitae vel ostensae. Nulli
ergo omnino hominum liceat hanc paginam nostrae re roba-
tionis, damnationis, statuti, ordinationis, voluntatis et ecreti
infringere, vel ei ausu temerario contraire. Si quis autem
hoc attentare praesumpserit, indignationem omnipotentis
Dei et beatorum Petri et Pauli Apostolorum se noverit in-
cursurum. Datum Romae apud S. Petrum, anno incarna-
tionis 2ominicae MCCCCLXXXIII. prid. Non. Sept„ Pont-
nostri o. XIII.

²) (εφη approbatam: cs. Clem. nn. dc relisjn. c! rcn. sanct. (3, 1⁴3)

81*

